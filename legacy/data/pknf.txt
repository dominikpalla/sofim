První kroky na FIM
První kroky na FIM (PKNF) jsou studentskou organizací Fakulty informatiky a managementu Univerzity Hradec Králové. Snaží se studentům prvních ročníků usnadnit přechod ze střední školy na školu vysokou a seznámit je s prostředím naší modré fakulty. Tuto aktivitu našich studentů zaštiťuje Ing. Jan Petružálek, Ph.D., který zastává roli vedoucího studentů, kteří připravují webový portál PKNF a je garantem obsahové části.
Kontakty
Ing. Jan Petružálek, Ph.D.
Vedoucí a garant obsahové části portálu PKNF
e: jan.petruzalek@uhk.cz
Bc. Jan Ferkl
Vedoucí týmu PKNF
e: ferklja1@uhk.cz 
Bc. Petra Skořepová
Vedoucí týmu PKNF
e: skorepe2@uhk.cz 
Historie
První kroky na FIM vznikly v roce 2004 a byly původně e-learningovým kurzem v LMS Blackboard. V roce 2009 se transformovaly do webového portálu. V průběhu let 2010 – 2024 byla provedena řada inovací vzhledu portálu a příprava informací do podoby, kterou tisíce studentů Fakulty informatiky a managementu v průběhu let využili.
Tento spolek vznikl pod záštitou dr. Věry Strnadové, která s pomocí studentů vedla spolek První kroky na FIM téměř 18 let. Za tu dobu se ve spolku vystřídala spousta nadějných studentů, kteří se v průběhu studia aktivně podíleli na chodu fakulty a spolupořádali univerzitní akce. V roce 2022 se garantkou studentského spolku stala dr. Gabriela Slaninová a od roku 2024 První kroky na FIM převzal dr. Jan Petružálek.

Kontaktní e-mail pro dotazy a na realizační tým PKNF
pknf@uhk.cz

Činnosti
Průběžně aktualizujeme informace webového portálu, kde jsou obsaženy různé návody, tipy a termíny, které by studenti naší fakulty měli znát.
Pomáháme fakultě s poskytováním informací uchazečům. Zapojujeme se do příprav Dne otevřených dveří, realizujeme koncept "Zažij den vysokoškoláka na vlastní kůži!" (zájemce o studium prožije den s naším studentem). Od roku 2023 funguje pro studenty prvních ročníků program „Parťák do prváku“, prostřednictvím kterého studentům prvních ročníků přiřadíme jednoho studenta stejného studijního programu z našeho vlastního týmu, na kterého se může student prvního ročníku kdykoliv a s čímkoliv obrátit.
Největší společnou akcí je přednáška „Vítejte na FIM“, která se koná vždy poslední čtvrtek v srpnu. Ta je rozdělena na dvě části. V první akademické části vystupují hlavní představitelé FIM UHK a ve druhé studentské části starší studenti sdělují osobní zkušenosti a užitečné rady nováčkům k dobrému průběhu studia.
S organizací Studentská unie UHK organizujeme odjezd na „Seznamovák UHK“ hned po přednášce „Vítejte na FIM“. Spolupracujeme například i s ESN HK, kteří se starají o zahraniční studenty na naší univerzitě.
Se všemi zmíněnými organizacemi a fakultou se podílíme na organizaci oslav narozenin FIM s názvem „Modré mejdlo“, která probíhá vždy začátkem letního semestru akademického roku a slouží k propojení studentů se svými akademiky.
Pořádáme workshopy zaměřené na prezentační dovednosti, které studenti využijí nejen při vlastním studiu, ale také v budoucím zaměstnání.
Děláme zkrátka vše pro to, aby nám na FIMce bylo společně co nejlépe a studium jsme si užili.